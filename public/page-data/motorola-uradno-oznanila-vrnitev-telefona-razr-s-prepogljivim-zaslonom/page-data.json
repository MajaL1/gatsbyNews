{"componentChunkName":"component---src-templates-blog-post-js","path":"/motorola-uradno-oznanila-vrnitev-telefona-razr-s-prepogljivim-zaslonom/","result":{"data":{"site":{"siteMetadata":{"title":"PGD ŠTANGARSKE POLJANE"}},"markdownRemark":{"id":"b75b3d07-00dd-552d-a15b-6c59c24f7347","excerpt":"The Verge - Po mnogih namigih in pobegih informacij so pri Motoroli naposled razgrnili vse podrobnosti oživitve legendarne serije telefonov Razr. Novinec bo…","html":"<p>The Verge - Po mnogih namigih in pobegih informacij so pri Motoroli naposled razgrnili vse podrobnosti oživitve legendarne serije telefonov Razr. Novinec bo poklopni telefon klasične zasnove z upogljivim zaslonom in Androidom ter z zasoljeno ceno poldrugega tisočaka dolarjev.</p>\n<p>Motorolinih telefonov Razr s sredine prejšnjega desetletja se bržkone večina še dobro spominja, saj so postali sinonim za klasičen poklopen žepni dizajn. S preko sto milijoni prodanih kosov so bili tudi med najuspešnejšimi, a naposled jih je povozil iPhone, ko je zaštartal dobo sodobnih pametnih telefonov. Z zatonom Razrjev je šlo na slabše tudi njihovi firmi in ta danes obratuje kot podružnica Lenova. Od tam je že v začetku leta ušla informacija, da poteka projekt oživitve znamke Razr, in sicer z napravo za zajetnih 1500 dolarjev ter s prepogljivim ekranom. Od takrat so podatki o novem telefonu ušli še večkrat, tako da uradna najava izpred dni ni več presenečenje.</p>\n<p>Oživljena Motorola Razr je zares telefon z upogljivim zaslonom OLED, toda za razliko od trenutno razvpitih samsungov in huaweijev se zaradi retro poklopne oblike ekran podaljša v stolpec, ne pa razpre v tablico. Ločljivost tako znaša nenavadnih 2142×876 pik ob velikosti 6,2 palca, medtem ko rabi v zaprtem stanju služi dodaten 2,7-palčni ekranček resolucije 800×600. Snovalci so se pri razvoju povezali z Googlom, zato naj bi ga znala Razrjeva inačica Androida 9 dobro izrabiti. Nasploh so inženirji posvetili veliko časa glavni šibki točki prepogljivih telefonov - zglobu. Mehanizem je zasnovan tako, da se upogljivi panel čimmanj izrablja in je v odprtem položaju dobro podprt, zaradi česar ni vidnih zarez, mečkanja ali odstopanja plasti. Kako se bo tečaj dejansko obnesel v praksi, pa moramo seveda šele videti.</p>\n<p>V družbi očitno mnogo stavijo na nostalgičen in praktičen dizajn - vkup s priklicem retro tipkovnice - toda v zameno so žrtvovali ogromno drugih lastnosti. Notranjost je kvečjemu povprečna, če ne celo podstandardna: telefon poganja Snapdragon 710 v navezi s 6 gigabajti pomnilnika in 128-gigabajtno shrambo. Kamerici sta dve; zunanja ima 16 milijonov pik in je brez stabilizacije ali drugi naprednih elementov, notranja za sebčije pa premore 5 MP. Baterija ima kilavih 2510 mAh, edini vtič je USB-C, naprava pa ima tudi vgrajeno kartico eSIM, kar bržkone pomeni obvezno vezavo na operaterja (v ZDA je to Verizon). In predvsem: cena zares znaša 1500 dolarjev (ZDA, brez davka). Zato se je nemogoče izogniti neprijetnemu občutku, da so v Motoroli žrtvovali preveč, legendarni in priročni obliki navkljub.</p>\n<ol start=\"26\">\n<li>decembra se odpro prednaročila za Združene države, kjer naj bi prvi kupci Razrje prejeli 9. januarja. Preostanek sveta bo moral čakati dlje v leto 2020.</li>\n</ol>","frontmatter":{"title":"Motorola uradno oznanila vrnitev telefona Razr - s prepogljivim zaslonom","date":"18.11.2019","intro":"Po mnogih namigih in pobegih informacij so pri Motoroli naposled razgrnili vse podrobnosti oživitve legendarne serije telefonov Razr. Novinec bo poklopni telefon klasične zasnove z upogljivim zaslonom in Androidom ter z zasoljeno ceno poldrugega tisočaka dolarjev."}}},"pageContext":{"isCreatedByStatefulCreatePages":false,"slug":"/motorola-uradno-oznanila-vrnitev-telefona-razr-s-prepogljivim-zaslonom/","previous":null,"next":{"fields":{"slug":"/microsoft-izpopolnjuje-shranjevanje-podatkov-v-steklu/"},"frontmatter":{"title":"Microsoft izpopolnjuje shranjevanje podatkov v steklu","intro":"V Microsoftovem raziskovalnem oddelku so v obstojno stekleno ploščico uspešno \"zapekli\" in nato prebrali dolgometražni film ter s tem dokazali smiselnost ideje o tovrstnem shranjevanju posnetkov, ki jo razvijajo v okviru projekta Project Silica."}}}}}