---
title: Google gre v bančništvo
date: 2019-11-14T12:09:54.527Z
description: >-
  Eno izmed področij, kjer je moč zbrati veliko informacij o uporabnikov, so
  gotovo osebne finance. Tega se zaveda tudi Google, ki načrtuje vstop tudi na
  ta trg. Že prihodnje leto bo namreč podjetje začelo ponujati transakcijske
  račune, pravijo viri blizu podjetja. Google naj bi sodeloval z banko Citigroup
  in Stanford Federal Credit Union. Projekt za zdaj nosi kodno ime Cache.
---
Slo-Tech - Eno izmed področij, kjer je moč zbrati veliko informacij o uporabnikov, so gotovo osebne finance. Tega se zaveda tudi Google, ki načrtuje vstop tudi na ta trg. Že prihodnje leto bo namreč podjetje začelo ponujati transakcijske račune, pravijo viri blizu podjetja. Google naj bi sodeloval z banko Citigroup in Stanford Federal Credit Union. Projekt za zdaj nosi kodno ime Cache.



Z bančništvom se načeloma ukvarjajo tri skupine podjetij. V prvem so klasične finančne inštitucije, velike in stare banke. V zadnjih letih so jim štrene začeli mešati tehnološki startupi (fintech), kakršna sta na primer N26 in Revolut, ki so majhna in agilna podjetja z nizkimi stroški. Tretja skupina pa šele prihaja. To so veliki tehnološki giganti, ki so ugotovili, da je ponujanje bančnih storitev možnost, kako se še približati uporabnikom in o njih izvedeti še več. Ni naključje, da obstaja storitvi za kartično plačevanje prek telefona Apple Pay in Google Pay. Amazon se je že lani začel pogovarjati z J.P.Morgan, kako bi ponudil bančne račune svojim strankam. Apple je letos začel ponujati kreditne kartice, ki jih zanj izdaja Goldman Sachs. Facebook želi še korak dlje in pripravlja digitalno valuto.



Zato ni presenetljivo, da želi Google ponuditi bančne račune. Caesar Sengupta iz Googla je potrdil, da se Google pripravlja na sodelovanje s finančnimi inštitucijami, ki pa jih bo poslal bolj v ospredje kakor drugi tehnološki velikani. Apple na primer svojo kartico trži kot svojo, čeprav je Goldman Sachsova. Google bo Citigroup bolj izpostavil. Pričakovati je, da bo storitev sprva omejena na ZDA.
